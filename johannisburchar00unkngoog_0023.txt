[Decembre 1492] RERUM URBANARUM COMMENTARII. 11

oratoribus regum -et potentatuum in Urbe existentibuS‚ recepti
fuerunt, et usque ad domum D. Petri de Roma circa Porcarios et
Minervam, in qua hospitandi erant, more solito associati. Primus
ruit inter Ragusinum et Cusentinum archiepiscopos prelatos palatii,
secundus inter prelatum palatii a dextris et oratorem Francie a
sinistriS, simili modo tertius, quartus et quintus; venerunt cum
equitibus cc vel circa et salmis octoginta cum pluvia.

His diebus Rmus. D. cardinalis Neapolitanus asserens illustrem
D. Fridericum serenissimi Ferdinandi Sicilie regis secundogenitum
Romam venturum pro obedientia SS. D. N. pro rege genitore suo
prestanda, ipsumque desiderare, antequam ad domum sue mansio-
nis perveniat‚ summum pontificem venerari, me rogavit si super
hoc pontifex me consuleret, quatenus in hoc favorem ei velim im-
partiri. Misit deinde pro me pontifex, et in Montis Regalis nepotis
sui ac Ascanii vicecancellarii cardinalium· presentia me rogavit quid
mihi videretur, quot et de quo ordine cardinales essent D. Fride-
rico predicto obviam mittendi, et an esset in primo introitu ad
sanctitatem suam admittendus vel more solito in die prestande
obedientie. Respondi Sanctitati sue ad primum quod duo cardi-
nales, unus de presbyterorum, alius de diaconorum ordinibus
viderentur mittendi, quorum unus esse posset Montis Regalis pres-
byter et Sanctitati sue sanguine junctus ; ad secundum quod, licet
omnes pro prestanda obedientia missi non solerent priusquam in
publico consistorio obedientie prestando a pontifice recipi, id
tamen cum isto regio filio posse omitti, ipsumque a die sui introi-
tus a sanctitate sua ad pedis osculum convenienter posse recipi,
maxime cum id alias et nuper fuerit in duce Ferrariensi observa-
tum, qui prius ad pontificis presentiam venit quam hospitio suo
reciperetur. Placuit Sanctitati sue mea circa primum sententia, et
cardinalem vicecancellarium et Montis Regalis condeputavit‚ qui
simul dictum principem venientem extra portam Asinariam recipe-
rent et more solito associarent: circa secundum, quia dominica
die 9 hujus mensis dictus princeps esset Urbem intraturus, qua
neque missa neque sermo convenienter omitti possent, sicque vix
ad xxx horam ipsum recipi posset in porta et deinde tempus ad
palatium veniendi, et ex post eum ad Apostolos ubi esset hospitan-
duS, associandi nequaquam sufficere, sibi visum est potius quod,

