[Maus 1496] RERUM URBANARUM COMMENTARH . 273

habitationum, inter seniores duos diaconos cardinales in ultimo
loco incedens medius et rosam portans associaretur hujusmodi.
Deinde Sanctitas sua mihi significavit ut illud diligenter exequerer.
Cum autem Sanctitas sua paramenta acciperet, ad capellam ituruS,
persuadente sibi cardinale Senensi, inclinabat quod rosa in prin-
cipio officii super altare poneretur et per totum officium maneret:
super quo tamen judicium meum perquisivit. Respondi rosam
significare letitiam et tempus modo esse Passionis dominice et
mestitie, crucem et imagines esse velataS, altare sine ornatu, et
propterea nequaquam convenire rosam ipsam in altari sub officio
poni ε acquievit itaque Sanctitas sua sententie mee et juxta con-
silium cardinalium'rosa in sacristiam permansit. Venit deinde ad
capellam a tertia aula paratuffiusque ad quam D. Phoebus Gon-
zaga, marchionis consanguineuS, fimbrias pluvialis portavit, de
quo Sanctitas sua fuit commota; volebat enim quod marchio illas
portaret. Dixi Sanctitati sue hoc mane nulla esse agenda portandas
fimbrias3 in processione palmas tenendaS, dandam aquam manibus
Sanctitali sue, et hanc fimbrie deportationem esse minoris honoris
iuter omnia predicta; propterea mihi visum fuit marchionem ad
alterum ex predictis reservandum, nec convenire quod ipse hoc et
illud faceret ε placuit Sanctitati sue et voluit quod marchio palmam
a dextris teneret et, post distributionem, aquam manibus suis daret,
quod et fieri feci. Marchio habuit locum in primo gradu juxta pla-
num solii Pape et in plane, tempore suo, sedebat. Papa, facta sibi
per cardinales reverentia, benedixit et distribuit palmas. Receptis
suis tribus in manibus, cardinalis S. Dionysii petiit palmas pro car-
dinalibus absentibus; sed Papa noluit sibi illas dare, dicens postea
sibi daturus3 Valentino autem dedit unam pro se, aliam pro nepote
suo cardinale Neapolitano existente, marchioni, immediate post
cardinales secundam : palmam Pape tenuit senator Urbis stans a
sinistris Pape. In processione, duo oratores portaverunt fimbrias
vestium Pape, ipso sic volente etjubente3 etcum tractus diceretur,
D· Raphael de Arena, diaconus capelle, deposuit dalmaticam et
expectavit duos cantores secum passionem dicturo& cum quibus
ascendit, osculaturus pedem Pape3 dixit passionem Christi con-
cernentem : omnes fuerunt cum paramentis violaceis.

Finita passione, diaconuS, accepto libre, posuit super altare.

τ. u. 18

