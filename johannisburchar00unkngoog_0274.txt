2‘62 . ’ „IOHANNIS” BURCHARol,-- - - ’- [suaviorum

’ ‚ ’ἱ Mocchxxxxvl.

Anno Domini MCCCCLXXXXVI, in festo circumcisionis Domini
nostri J. Christi, RmuS. D. cardinalis de Ursinis celebravit missam
solemnem in dicta capella, Papa absente; sermonem fecit quidam
frater ordinis predicatorum, Cetera sunt observata more solito.

Feria tertia, 5 januarii, vigilia Epiphanie Domini, fuerunt vespere
solemnes in capella predicta. Rmus. D. cardinalis s. Dionysii fecit
officium, more solito.

Die sequenti, festo ejusdem, idem Rmus. D. cardinalis celebra-
vit missam solemnem, in basilica s. Petri, Papa heri et hodie
absente. Sermonem fecit quidam frater procurator ordinis servo-
rum beate Marie. Alia observata sunt more solito,

Feria quarta, 20 januarii, quidam malefactores magistrum Ja-
chettum Ballum (1) fornarium, alliciendo bonis verbis, asserendo
sibi certum bonum granum competenti pretio vendituros, ipsum ad
quamdam domum desertam in monte Cavallo sitam adduxerunt, in
qua certi alii eorum consocii et consortes constituti dictum magis-
trum Jachettum post aulam in unam cameram intrantem hostiliter
invaserunt, ligarunt, et pecunias quas secum habebat auferenteS,
duo millia ducatorum ab eo habere voluerunt, quos cum dare
negaret quinque dentes successive malleo quodam ex ore ex-
traxerunt, tenentes eum in hujusmodi tortura circiter horis
octo; et nocte illa ipsum ligatum super terra nuda tenuerunt. In
mane sequenti, ipsum cappa quadam totaliter involutum de-
duxerunt per unum pontem Tiberis in Transtyberim. lpse vero
audiens quosdam pertransire, licet os haberet ligatum, exclamavit
quantum potuit3 ex quo territi malefactores eum ibi solum dimit-
tentes aufugerunt celeri cursu. Auditus· igitur magister Jachettus
in domum suam reversus est, relictis post se quinque dentibus et
circiter decem ducatis suiS. ·

1. « Gallum n, 5160, t'. 231. Eccard‚ col. 2067.

