154 JOHANNIS BURCHARm, [nai ηπ,-

Feria quinta, 8 mensis maii, festo ascensionis salvatoris nostri
Jesu Christi et apparitionis sancti Michelis archangeli, qua sere-
nissimus rex Alphonsus coronari debebat, ante diem perveni ad
ecclesiam Neapolitanam, et omnia opportuna ordinavi pro corona-
tione necessaria. Credentia pro cardinali parata fuit prout superius
in rotulo notavi. Circa primam horam diei venit vehementissima
pluvia cum aeris et temporis turbidine maxima, que duravit ad
horas tres vel circa3 suscepta autem coronatione regis cessavit, et
factum est tempus clarissimum, et duravit per totam illam et
sequentem diem.

Audivi postea tempus simile pluviosum et turbidum Rome iisdem
horis fuisse, sed pluribus horis Rome quam Neapoli perdurasse.
Cardinalis legatus venit ad ecclesiam circa horam xu associantibus
ipsum prelatis3 et in locis suis tam legatus quam prelati recepe-
runt paramenta sibi convenientia, superius in ordinatione expressa:
legatus rubra, prelati vero, alii pluviale et stola rubea, alii alba, et
aliqui superpellicium, alii vero ejus loc0, albam et cingulum.

Ex sacristia regis apportata fuerunt : corona regis in uno bacili
argenteo inaurato; perlis et lapidibus preciosissimis ornata erat
corona, et birretum habebat confectum intus ex damaschino albo
habens hinc inde duas setas que sub mento unico bottono conjun-
gebantur, ita quod rex coronam ipsam sine alio birreto deferret:
ensis in sua vagina ex perlis et lapidibus preciosis per totum orua-
tus; sceptrum argenteum in summitate habens lilium inauratum.
Erat autem sceptrum ipsum in totum longitudinis palmorum duo-
rum cum dimidio vel circa, et minoris grossitudinis parvo meo
digito, et pomum argenteum inauratum totum rotundum quantitatis
unius magni pomi, in summitate crucem parvam habens erectam
argenteam inauratam et in extremitate inferiori in opposito crucis
malleum cum stringe, sirica ad ligandum ipsum in sinistro digito
regis ne sibi cadat; que omnia in altari posui per planum. Legato
omnibus paramentis pontificalibus parato, et in suo faldistorio
ante medium altaris sedente, venerunt ad ipsum nomine regiS, D.
lohannes Pontanus secretarius regis et alius asserentes non cou-
suevisse reges Aragonie in receptione insignium regalium genu-
flectere, vel in eorum coronatione et juramentO, non consuevisse
per se ipsos prestare seu legere, sed quod alius eorum nomine

