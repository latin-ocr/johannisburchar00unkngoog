[Mal »14991 RERUM URBANARUM COM M EN TA Rll . 533

Julianus CamerinuS, servitor Rmi. D. cardinalis s. Crucis, Alia
omnia observata sunt more solito.

Sabbato, 25 maii, vigilia sanctissime TrinitatiS‚ celebrate sunt
vespere solemnes in capella supradicta, Papa presente, absque
commemoratione dominice3 et ordinavit SS. D. N. quod deinceps
perpetuis futuris temporibus commemoratio hujus dominice omit·
teretur et non fieret, cum festum sit duplex majus. Quid autem
faciendum de hac dominica dicetur in rub‘riciis breviarii de novo
ordinandis, In dominica sequenti, fuit missa solemnis in eadem
capella, quam celebravit RmuS. D. cardinalis Gurcensis, Papa
etiam presente. Sermonem fecit frater Nicolaus de Castromuri
de Neapoli; prior conventus ordinis predicatorum Neapolita-
norum. ·

Eadem die, RmuS. cardinalis s. Georgii, SS. D. N. pape came-
rariuS‚ commisit mihi ut facerem intimari per cedulam processio-
nem diei corporis Christi proxime futuri, prout superiore anno fuit
observatum, et ut socius meus faceret distribui loca pro cardinali-
bus ad ordinem et ornatum ejusdem processioniS, quod eidem
socio meo significavi, et feci cedulas quas Rma. Dominatio sua
sigillare fecit et per cursores intimari, hujus tenoris:

De mandato SS. D. N. pape mandatur singulis infrascriptis qua-
tenus sub pena x ducatorum auri de camera camere apostolice
irremissibiliter applicandorum debeant per totam presentem diem
xxvm presentis mensis maii, dedisse in scriptis Rmo. D. camerario
nomina et cognomina omnium et singulorum officiorum quibus ipsi
presunt, seu quorum ipsi officiales vel capellani existunt, etin mar-
gine annotasse si qui eorum officialium sint ab Urbe absentes vel
infirmi, et aliorum officiorum officiales vel prelati ε

Rescribendario,

Capellano collectorum plumbi,

Capellano scriptorum sancte penitentie apostolice,

Capellano abbreviatorum,

Capellano sollicitatorum epistolarum apostolicarum,

Thesaurario notariorum rote,

Syndico procuratorum contradictarum,

Computatori procuratorum penitentiarie.

De mandato SS. D. N. pape, mandatur singulis infrascriptis

