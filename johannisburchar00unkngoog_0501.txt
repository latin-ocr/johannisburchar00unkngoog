[Juin 1498] RERUM URBANARUM COMMENTARII. 489

Eadem die mercurii, 13 junii, in mane, recessit ex Urbe Rmus.
D. cardinalis de Borgia iturus Perusiam ad legationem suam, et
cum eo D. Franciscus BreviuS‚ electus cenetensiS, et plures alii
prelati, a suis tantum associatus.

Feria quinta, 28 dicti mensis junii, festo sacratissimi corporis

Christi, in mane, circa horam undecimam ordinata est processio
per Rmum. D. cardinalem s. Georgii, camerarium, extra portam
palatii, more solito; videlicet precessit processio cleri Urbis, de
mandato Pape, nostram immediate, ita quod illa et nostra esset
eadem processio. Post illam collectores plumbi, sollicitatores lite-
rarum apostolicarum, notarii auditores camere, notarii auditores
rote, procuratores penitentiarie apostolice, procuratores audientie
contradictarum, auditores de prima visione et parco majori ε non
venerunt scriptores penitentiarie apostolice, scriptores apostolici,
magistri utriusque registri3 de mandato SS. D. N. pape non inter-
fuerunt. Post scriptores apostolicos incesserunt abbreviatores de
parco maJori : rescribendariuS, procurator et computator incesse-
runt post scriptores et abbreviatores predictoS, non laterali ut alii,
sed in medio vie, ut bestialitas eorum possit melius ab aliis co-
gnosci et intelligi. Abbreviatores predictos sequuti sunt bullatores,
magistri plumbi, secretarii et advocati mixtim, cubicularii extra
cameram et alii, ordine suo consueto. Processio venit ad domum
Rmi. D. cardinalis s. Clementis, et per viam illam Sanctam venit
ad basilicam s. Petri. Rmus. D. cardinalis celebraturus, nescio si
venit per aliquam partem processionis3 credo tamen quod non,
sed quod Papa ad palatio descendente ad processionem, ipse des-
cendit ad basilicam predictam et accepit paramenta. Papa portavit
sacramentum a parva capella in aulam, detecto capite inde bireto
recepto ad pedes scalarum ubi, recepta mitra t'uit in sede sua con-
sueta portatus usque ad basilicam predictam3 ubi, cum esset ante
altare majus, antequam de sede surgeret, finxit syncopam per
quam videbatur deficere. Aspersus fuit in faciem vino et aqua :
visus est redire in se qui de se non recesserat3 surrexit, fecit con-
sessionem cum celebraturo, et omnia more solito. Missa finita,
concessit interessentibus indulgentias septem annorum et totidem
quadragenarum quas publicavit Rmus. D. cardinalis Perusinus
celebrans 3 et alia sunt more solito observata.

