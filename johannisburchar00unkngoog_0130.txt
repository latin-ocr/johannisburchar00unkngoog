118 JOHANNIS BURCHARDI, [Avrtl ssot]

de Acquaviva, marchionem Martini, magnum siniscalchum regni et
Jacobum Caracciolum, comitem Burgensem‚ cancellarium regni,
qui eumdem legatum in civitate Suessana honorarent3 post illos
R. in Christo patrem D. Alphonsum de Aragonia, nepotem regis,
qui dictum legatum in civitate Capuana reciperent honore debito,
successive illustrissimum Don Fridericum de Aragonia fratrem
suum, principem Altamure regni admirandum, RR. in Christo PP.
DD. vincentium Acherontinum et Alexandrum sancte Severine,
archiepiscopos, Matheum Gravinensem, Scipionem Tricaricensem
episcopos et magnificos DD. Johannem de Guevara comitem
Potentie, Carolum Pannonem comitem Venafre, Aloysium de
Gesualdo comitem Comanum, et Trajanum Caracciolum (1) comi-
tem Brienzanum‚ qui eumdem legatum Averse honorarent3 quod
per singulm, juxta mandatum regis eis datum, factum est.

Feria quarta mensis aprilis predicti‚-vocatus fui ad serenissi-
mum regem Alphonsum ad castrum Novum, ubi coram Majestate
sua constitutuS, ei totum officium coronationis sue recitavi cum
ostensione reverentiarum‚ genuflexionum, denudationum brachii
et spatularum, prestationis juramentorum, prostrationum et om-
nium aliorum inipso officio agendorum, in paucissimorum suorum
intimorum et secretorum presentia. Decrevit tunc MaJ'estas sua
coronationem ipsam, quoniam alias in kalendis martii fieri decre-
verat, et deinde ad dominicam 1111 ejusdem mensis prorogaverat
propter dominicam, ad diem jovis octavam mensis maii proxime
futuri, qua erit festum Ascensionis salvatoris D. N. Jesu Christi et
apparitionis S. Michaelis archangeli, transferre, et quod ipsa coro- ,
natio fiat suh officio et missa festi Ascensionis hujusmodi, prout
convenientissimum erat : et D. Leonardo Como intimo suo com-
misit quod unum mantellum de ciambelotto cremesino cum suo
capucio et unum diploidem sericum donari mihi faceret pro regio
honore deferenda, pro quibus Majestati sua gratias egi, et ab eo
recessi.

Habui autem schedulam a domino D. Leonardo super premissis
huJusmodi tenoris ε

1. Trajano Caracciolo etait prince d’Avellino‚ c’etait Giacomo Caraeciolo qui etait
comte de Brienza3 il y avait aussi un Giacomo Caracciolo comte d’Avellino. Voy.
Summonte‚ t. 111, liv. v, p. 541-3.

 

 

